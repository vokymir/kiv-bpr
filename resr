Dobrý den,
pročetl jsem si články související s tématem na Wikipedii.
Je toho fakt hodně a bavilo by mě dost věcí, všechny je napíšu,
ale nepočítám s tím, že bychom se na všecky dostali, naopak si uvědomuji,
že mám skoro určtě moc velké oči.
(Občas budu v emailu používat anglické výrazy a názvy,
protože jsem nenašel české ekvivalenty.)

Podle toho, co jsme se domlouvali, jsem si vybral:
Model: zrníčka písku [2]
Graf: small-world network: Watts–Strogatz model [4] (podobný jako Erdős–Rényi,
ale věrněji napodobuje graf mezilidských vztahů)
Motivace: Představuji si graf jako liskou společnost a zrnečka písku jako
náhodné stresové události. Pokud je člověk/vertex vystaven přílišnému tlaku,
vybouchne a tím "vystresuje" všechny známé.

Přišlo by mi zajímavé porovnávat stejné/podobné scénáře pro různé konfigurace
grafů a drobné modifikace modelu. To bych si ideálně v hotovém projektu
představoval jako přepínatelné možnosti.

První kategorií konfigurace by mohla být tvorba grafu - small-world network
je, jak jsem pochopil, charakterizováno jako graf s:
a) high (global/local) clustering coefficient [7]
b) low average shortest path length
přičemž obě veličiny jsou měřitelné a existují vzorečky pro kvantifikaci
*kvality* (z pohledu small-world network) grafu (small-coefficient σ,
small-world measure ω, Small World Index SWI) které nejsou složité a bylo by
zajímavé vědět, jak *dobrý* graf se používá pro simulaci modelu.

Porovnání některých vlastností grafu mezilidských vztahů a náhodných s-w sítí.
       | a)   | b)  | poznámka
vztahy | high | low |
ER [3] | low  | low | standard
WS [4] | high | low | změnou β můžeme získat mřížku i téměř ER
BA [5] | low  | low | power-law
Všechny mají relativně jednoduchý algoritmus vytváření sítě a WS byl přímo
vytvořen na to, aby se dal charakterizovat jako small-world network (má jiné
nedostatky), proto jsem si ho vybral.

Ještě jsem přemýšlel nad grafem nekonečným, orientovaným, multigrafem - ale
to mi nesedí do příběhu/motivace a přijde mi to jako zbytečná komplikace.

Další konfigurační potenciál vidím v padání zrníček, konkrétně:

a) kam budou padat
- použít pravděpodobnostní rozdělení, co jsem pochopil, používá se uniformní,
ale dalo by možná použít normální a zohlednit stupeň vrcholu (nápad)
- fixně na jednoho - nesedí do příběhu, ale mohlo by být zajímavé
tímto způsobem se vytvářejí fraktální struktury na mřížce,
jak by se chovalo na grafu?
- na jednoho ze skupiny nebo podle kritéria
například skupina nejméně/nejvíce zrnek na grafu, nejvíce sousedů,...

b) kolik zrnek je třeba na zhroucení hromádky
- tolik, kolik má vertex hran (standard)
- všude stejně
vytváří problém - co dělat, pokud je zrníček více/méně než sousedů
možná řešení pro více zrníček než sousedů:
  - zahodit přebývající
  - nechat zbylá zrníčka na vertexu, který se bortí
  - poslat více zrníček jednomu sousedovi
možná řešení pro více sousedů než zrníček:
  - vytvořit dost zrníček pro všechny sousedy
  - náhodně rozeslat některým sousedům
Řešení, která generují nová zrníčka nebo nezahazují stávající by mohla vést
k rychlému *přesycení* grafu, který by bylo potřeba nejspíš zase nějak řešit.
Další možnosti pro b), které mají stejné problémy:
- proporcionálně k počtu sousedů (např. min 4, max 9 zrníček je třeba na
zhroucení hromádky na vertexu)
- náhodně

V grafech se místo konce mřížky, ze které odpadávají zrníčka pryč, používá
*sink vertex*, který se nikdy nezhroutí. Je tedy otázka, kam jej napojit.
Dávalo by mi smysl:
- na všechny vertexy
- na listy v grafu

Z těch všech možností bych si představoval, že nejprve bych implementoval jednu
a postupně přidával další možnosti. Moje *oblíbená možnost*:
Watts-Strogatz graf
zrníčka padají na graf uniformě
na zhroucení hromádky je třeba přesně tolik zrnek, kolik má vertex sousedů
sink je napojen na listy

Taky pořádně nevím, co na grafech sledovat. Jesli jsou nějak významné metriky:
- průměrný počet zhroucení hromádek po přidání nového zrnka
- avg počet zhroucení hromádek při zhroucení alespoň jedné
- avg počet iterací (přidání zrnek) než bude každý vertex mít alespoň jedno
Případně porovnání změřených průměrných hodnot s analyticky získanými
minimálními a maximálními hodnotami.

Taky předpokládám, že důležité by mohlo být pro konkrétní graf (anebo grafy
vygenerované podle specifického modelu) spustit simulaci vícekrát, aby se
ukázali outliers a zmírnil dopad hraničních případů na měřené metriky.

Jeden odstavec z úplně jiného soudku:
Kromě toho mě napadlo, že by bylo zajímavé distribuovat *zrnka písku* mezi
lidi na univerzitě s instrukcemi, že pokud dostanou tři zrnka, zaznamenají to
jednoduše na web stránku pro to vytvořenou a předají je (spolu s instrukcemi)
třem jejich známým z univerzity.
Nevím, jestli by to k něčemu bylo, ale pokud by to fungovalo, tak by bylo
přinejmenším určitě zajímavé sledovat chování na reálné síti.
To už je možná ale spíš disciplína sociologie.

Omlouvám se za dlouhý email, chtěl jsem napsat všechno, co mě k tématu napadlo.

S pozdravem
Jakub Vokoun

Seznam článků, na které jsem se díval:
[1] https://en.wikipedia.org/wiki/Self-organized_criticality
[2] https://en.wikipedia.org/wiki/Abelian_sandpile_model
Erdős–Rényi:
[3] https://en.wikipedia.org/wiki/Erd%C5%91s%E2%80%93R%C3%A9nyi_model
Watts–Strogatz:
[4] https://en.wikipedia.org/wiki/Watts%E2%80%93Strogatz_model
Barabási–Albert:
[5] https://en.wikipedia.org/wiki/Barab%C3%A1si%E2%80%93Albert_model
[6] https://en.wikipedia.org/wiki/Small-world_network
[7] https://en.wikipedia.org/wiki/Clustering_coefficient
